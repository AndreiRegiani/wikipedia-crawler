Biologia est scientia naturalis quae vitam et organismos vivos describit et investigat, ut eorum anatomia, physiologia, auctus, origines, propagatio, et taxinomia sciantur, systema vitae terrestris melius intellegatur, meliores medicinae reperiantur, et agricultura proferatur.

Biologia est grandis res, quae multos ramos, quaestiones, doctrinas comprehendit. Inter gravissimas res sunt quinque principia quae fortasse sunt axiomata biologiae hodiernae:

Quamquam notio unae disciplinae cohaerentis biologiae saeculo undevicesimo orta est, scientiae biologicae ex moribus medicinae et historiae naturalis emerserunt, qui ad Ayurvedam, medicinam Aegypti antiquae, opera Aristotelis et Galeni extenduntur. Haec scientia antiqua Medio Aevo elaborata est a medicis philosophisque Musulmanis, inter quos Avicenna. Per Renascentiam Europaeam et Novum Aevum, cogitatio biologica tempus rerum novarum subiit, propter novum empirismi studium et inventionem multorum organismorum novorum.

Ob nomenclaturam biologicam, Carolus Linnaeus systema naturae commentus est. Secundum hoc systema, omnis vita hodie est divisa in tres regiones: Archaea, Bacteria, Eucaryota. Olim Archaea et Bacteria sub imperio Procaryota subsummata erant, quia illi organismi nucleum non habent, sed nucleoidem. Virus etiam est res biologica, sed utrum vivat est incertum.

Biologia in multis disciplinis constat:

Leo, qui Africam habitat.

Animalia - Bos primigenius taurus.

Planta - Triticum.

Fungi - Morchella esculenta.

Stramenopila/Chromista - Fucus serratus.

Bacteria - Gemmatimonas aurantiaca .

Archaea - Halobacteria.

Virus - Gamma phage.

Scientia · Astronomia · Biologia · Chemia · Geologia · Mathematica · Medicina · Physica

Acidum desoxyribonucleicum, vel DNA et ADN, aliquando tessera vitae appellatum, est materia in qua informatio genetica conservatur et profertur. DNA in nucleis cellularum omnium animalium et plantarum contingit. Structura chemica DNA a Iacobo Watson et Francisco Crick anno 1953 inventa est.

Acidum nucleicum est compositum organicum quod Ioannes Fredericus Miescher a nucleis leucocytorum anno 1871 segregavit, quod sic nominatur, quia in nucleis cellularum oritur. Id est polymerum partium nomine nucleotida.

Sunt bini acidi nucleici species: DNA  et RNA , quae magnopere facti speciebus discrepant. Unumquodque nucleotidum e base nitrogenata componitur, spina saccharinale et radicali phosphate proveniente ex acido phosphorico . Ambo casibus, phosphas duo coniungit nucleotida aut per carbonium tertium aut per quintum, quamobrem si in una catenae extremitate carbo quintus est liber, necesse est in altera extremitate tertium carbonum esse liberum. Attamen spinae acidi DNA constant in saccharo desoxyriboso, spinae RNA in saccharo riboso. Bases nitrogenatae oriuntur e purina , vel e pyramidina . Huius modi bases a vinculis hydrogenicis iunguntur. Inter cytosinium et guaninium sunt duo vincula hydrogenica, sed inter adeninium et thyminium sunt tria. Ob has varationes, molecula RNA ex singulo filo longo simplici constat, cum DNA ex binis filis forma duplicium helicarum constet.

Sunt duae acidi desoxyribonucleici officia:

Quod ad informationes geneticas propagandas pertinet, reduplicatio DNA in statu metaphasis contigit, et sic fit: enzymum cui nomen est DNA-polymerase, in initio helicam acidi desoxyribonucleici dividit. Postea nucleotida attrahuntur ad DNA quod nunc ex singula serie compositum est, et per vincula hydrogenica helicae formantur.

Omnes cellulae proteinis utuntur ad sua officia bene gerenda et ad se perpetuandum. Facultas proteinas fabricandi in duabus partibus consistit:

Transciptio in RNA est primus gradus per quem informationes geneticae in proteinis transferantur. RNA in cellularum nucleo contingit, et in ribosomatibus. In nucleo transcriptio, DNA in RNA maxime accidit, sed etiam in mitochondriis et in chloroplastis.

Plurimum translationis RNA in proteinam in ribosomate, particula plasmatica in cellula biologica, perficitur. Ribosomata sunt omnia divisa in partes duas, quae sunt maior atque minor subunitates.

Sunt variae formae RNA: mRNA, quod ribonucleicum nuntians est et in nucleo nascitur, informationem geneticam ad ribosomata ferens. Littera m in contractione vocabuli missaticum stat; missaticum vicissim ex voce missum provenit. tRNA est acidum ribonucleicum transferens, quod in translatione genetica acidum aminicum fert. rRNA est pars ribosomatum, quae ex proteinis rRNA constant. rRNA, sicut omnes species RNA, transcriptione fit. Pro tempore nucleolis conditur. Deinde recipit proteinum, finguntque ribonucleotida, quae in cytoplasmate formant ribosomata.

Vita, scientifice quam scimus, est vivi — i. e. viventis — organismi; vivunt ergo plantae, animalia, fungi, et si omnnino sunt: alia genera formarum vitalium non inventa. An vita postmortalis sit, probatum non est. At hanc ren excludi non oportere constat, quomodocumque eam vis appellare , nam spiritus quoque vivi sunt. Habemus complures theorias in multis materiis scientia, et etiam complures cogitiones philosophicas, ut exempli gratiae aliae dimensiones in universo fortasse sunt et fortasse etiam formas vitales habent.

Vita in aliis planetis etiam esse potest. At tum homo satis bona technologia itinerum spatialium non habet, nemo certe scit, an vita in aliis planetis est.

In biologia, res more communi habetur viva si agit sic, saltem semel dum exstat:

Opus grex musicus rockianus popularisque habet carmen Live Is Life , anno 1985 missum, et populare illo tempore fiebat.

Organismus  in biologia appellatur quodlibet vivum , vel latissime congeries molecularum quae tota re stabili operatur et proprietates vitae habet. Alia verbi definitio est: quaelibet structura viva, sicut Planta, Animal, Fungus, Bacteriumve quae potest crescere et se reproducere" . Nihilominus, multi fontes proponunt definitiones quae vira et opinabiles formas vitae non organicas  excludunt; pro reproductione, vira ex biochemica cellulae hospitis statu pendent.

Omnes organismi possunt tota re stabili stimulis respondere, se reproducere, augeri, et homoeostasim sustentare. Organismi sunt unicellulares aut, velut in Hominibus sapientibus, multis ex millionibus cellularum in propriis textis et organis constantes. Vox multicellularis 'multas cellulas habentem' quemlibet organismum in plus quam cellulam unam constantem describit.

Organismi divisi sunt in duos greges: procaryoticum et eucaryoticum. Digeruntur Procaryota in duo dominia distincta: Bacteria et Archaea .

In vita multicellulari, verbum organismi usitate describit omnem congeriem hierarchicalem systematum  quae ipsa sunt congeries organorum; haec systemata vicissim sunt congeries textorum, ex cellulis factorum.

In aliquibus plantis et Nematoda Caenorhabditis eleganti, cellulae singulares sunt totipotentes.

Omnes organismi ab scientia taxinomiae in taxa digeruntur. Taxa sunt numerati organismorum greges qui a re generali  ad rem specificam  patent. Usitata graduum ratio est:

Exempli gratia, Homo sapiens est binomen quod homines hodiernos significat. Omnes speciei sapientis socii, secundum doctrinam scientiae, inter se procreare possunt. Nonnullae species ad genus quodque pertineant, sed socii variarum inter genus specierum non possunt procreare ut progeniem feracem gignant. Generi autem Homini est solum una species extans: Hominem sapientem. Priores species—Homines erectus, neanderthalensis, et ceteri—facti sunt exstincti abhinc annorum multa milia. Nonnulla genera ad eandem familiam pertinent, et similiter a gradu ad gradum. Tandem regnum finitimum  in unum ex tribus dominiis ponitur, secundum quasdam geneticas structuralesque notas. Omnes ab scientia noti organismi viventes ab hoc systemate digeruntur ut species in familia quaque artius cognati et genetice? similes inter se sint quam speciebus in aliis familiis.

Vira, ad reproductionem metabolismumque inhabilia, organismi usitate non habentur; hoc autem iudicium est controversum, quia alii parasiti endosymbiontesque etiam sunt inhabilia ad vitam liberam. Quamquam viris sunt nonnulla enzymata moleculaeque in organismis vivis consuetae, extra cellulam hospitis non possunt reproducere, et earum rationes metabolicae hospitem et eius "machinas geneticas" requirunt, sicut organella in hospitibus eukaryoticis et congeriem enzymatum utilum  in hospitibus prokaryoticis. Cum vira nullum metabolismum liberum sustinent, et ergo non usitate aestimantur organismos, habent suorum generum, et evolvuntur eisdem modis quibus organismi veri evolvuntur.

In biologia, doctrina universi descensus communis proponit omnes terrae organismos de commune auctore generis vel proavita genorum congerie  descendisse. Indicia descensus communis inveniuntur in notis quas omnes organismi viventes habent. Tempore Caroli Darwin, indicia notarum communium solum ex observatione similitudinum morphologicarum ante oculos deducta sunt, sicut inventum omnes aves habere alas, etiam aves quae volare non solent.

Anatomia sive anatome sive anatomica sive anatomice  est scientia membrorum corporis.

